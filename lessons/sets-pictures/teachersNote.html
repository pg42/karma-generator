<html>
<head>
<meta content="text/html, charset=utf-8" http-equiv="Content-Type"/>
<meta>

<link href="../../../karma/css/TeacherNotes.css" rel="stylesheet" type="text/css" />
</head>
<body>

  <p id="heading"><b>पाठविवरण : </b>(समूहको
    ज्ञान)</p>
  <p><b>क्रियाकलापको
    शीर्षक :</b> समूहको
    ज्ञान (Sets)</p>
  <p><b>क्रियाकलापको
    कोड :</b> VI M 10</p>
  
    <p><b>शिक्षणको
      हप्ता :</b>५, ६, ७</p>
    <p><b>पाठ्यपुस्तको
      सम्बन्धित
      पाठ :</b> हाम्रो
      गणित पृष्ठसङ्ख्या ५
      देखि ७, &nbsp;Enjoy Math, Pg. 96-97</p>

<p><b>सिकाइ&nbsp;क्षेत्र :</b> १, समूह</p>
    <p><b>सिकाइ&nbsp;उपलब्धि :</b> १.१, समूहसम्बन्धी धारणाको
      विकास गर्ने</p>
    <p><b>सिकाइ&nbsp;उपलब्धिको
      विस्तृतीकरण :</b> समूहसम्बन्धी धारणाको
      विकास गर्ने</p>

<p><b>क्रियाकलापको
      उद्देश्य :</b> विद्यार्थीहरू कुनै वस्तु
      कुनै समूहमा
      मिल्ने-नमिल्ने
      छुट्ट्याउन सक्ने
      हुनु</p>
    <p><b>क्रियाकलाप
      चलाउने तरिका :</b> टेबुलमा
      देखिएका
      सामानहरूमध्ये
      जुन वस्तु
      जुन नाङ्लामा
      राख्न मिल्छ, त्यही नाङ्लामा
      राख्न वस्तुमा
      क्लिक
      गर्नुहोस् र
      नाङ्लामा
      ल्याएर छाडिदिनुहोस्। वस्तु
      सही नाङ्लामा पर्‍यो भने 'ठीक' भन्ने आवाज
      सुनिन्छ र गलत
      भएमा 'मिलेन' भन्ने आवाज
      सुनिन्छ तथा कर्सर फर्केर
      पहिलाकै ठाउँमा
      गएर बस्छ।त्यस वस्तुलाई
      फेरि सही ठाउँमा
      ल्याएर राख्न
      सकिन्छ। </p>
    <p><b>स्वमूल्याङ्कन:</b> गलत
      भएको कुरा
      तुरुन्तै
      थाहा पाइन्छ।</p>

<p><b>ई-पाठ प्रयोगपूर्वको
      क्रियाकलाप :</b> विद्यार्थीलाई
      कक्षाकोठाबाट
      बाहिर लानुहोस्।
      जमिनमा
      दुईओटा ठूला
      वृत्त
      कोर्नुहोस् र
      एउटामा एउटा केटा र अर्कामा एउटी केटीलाई उभिन
      लगाउनुहोस्।
      अब अरू सबै
      विद्यार्थीलाई
      तिमीहरू कुन
      वृत्तभित्र पर्छौ जस्तो
      लाग्छ, त्यही वृत्तभित्र
      गएर उभिऔ
      भन्नुहोस्।
      यदि केटाहरू
      भएको
      वृत्तभित्र
      सबै केटा र
      केटीहरू भएको वृत्तभित्र
      सबै केटी उभिए
      भने
      तिमीहरूले कस्तो
      समूह बनायौ
      भन्ने कुराको
      छलफल गर्नुहोस्।
      यसो नभएमा के
      मिलेन र कसरी मिलाउने
      भन्ने कुराको
      चर्चा
      गर्नुहोस्।
      दुई समूह बनिसकेपछि
      केकेको समूह
      बनायौ भन्ने
      कुराको पनि छलफल
      गर्नुहोस्।
      यसै गरी अन्य
      कुराहरूलाई
      पनि समूहको
      विषेशता
      बनाएर विद्यार्थीहरूलाई नै
      क्रियाशील
      गराई केही
      समय क्रियाकलाप
      गराउनुहोस् र
      प्रत्येकपटक
      बनेको समूहको
      नामकरण पनि गराउन
      लगाउनुहोस्।
      त्यसपछि
      विद्यार्थीहरूलाई
      कक्षाकोठाभित्र
      लैजानुहोस्। </p>
    <p>एक जना
      विद्यार्थीलाई
      अगाडि बोलाएर
      कक्षाकोठाभित्र
      भएको कुनै
      एउटा वस्तुको
      नाम
      कालोपाटीमा
      लेख्न
      लगाउनुहोस्। अब
      कक्षाकोठाभित्र
      त्यस वस्तुसँग मिल्ने विशेषता
      भएको अन्य
      केके छन्, ती सबैको नाम
      पालैपालो आएर
      कालोपाटीमा
      लेख्न लगाउनुहोस्।
      सकिएपछि
      कस्तो समूह
      बन्यो र
      त्यसलाई कसरी
      नामकरण गर्ने
      भनेर छलफल
      गर्नुहोस्।</p>
    <p>यही तरिकाले अन्य
      समूहहरूको
      पनि निर्माण
      गर्न लगाउनुहोस्। कक्षाकोठाभित्रै
      भएका वस्तुहरू
      प्रयोग गर्दा
      राम्रो
      हुन्छ।
      प्रत्येकपटक
      समूहको नाम
      दिन बिर्सनु हुँदैन।</p>
    <p><b>ई-पाठ प्रयोगपछिको
      क्रियाकलाप :</b> कालोपाटीमा
      केही ठूला
      वृत्तहरू
      कोर्नुहोस्।
      विद्यार्थीले
      लेखेर
      ल्याएका वस्तुहरूको
      नाम ती वृत्तभित्र
      लेख्न लगाउनुहोस्।
      ध्यान रहोस्, एउटा
      वृत्तभित्र
      एउटा विशेषाता
      भएका वस्तुका
      नामहरू
      पर्नुपर्छ।
      सकिएपछि यसरी
      बनेका सबै
      समूहलाई
      नामकरण गर्न
      नबिर्सनुहोला।</p>
    <p><b>सामूहिक
      क्रियाकलाप &nbsp;:</b> </p>

<p><b>गृहकार्य :</b> विद्यार्थीहरूलाई
      घर जाँदा र घर
      पुगेपछि
      देखिएका २०
      ओटा वस्तुहरूको
      नाम लेखेर
      ल्याउन
      निर्देशन
      दिनुहोस्।
      गन्न सकिने
      सदस्य भएका
      समूह, गन्न
      नसकिने सदस्य
      भएका समूह र
      एउटा पनि सदस्य
      नभएका समूह
      कस्ता होलान्
      भन्ने कुराको
      एकएकओटा उदाहरण
      खोजेर ल्याउन
      लगाउनुहोस्।</p>
    <p><b>समान वा
      सम्बन्धित
      अन्य
      क्रियाकलाप :</b> </p>
    <p><b>शिक्षणसम्बन्धी थप
      सल्लाह :</b> </p>

<p><b>उपयोगी
      वेबसाइटहरू :</b> </p>

</body>
</html>

